---
title: "4"
style: "chapter page-1"
---

# Sura ya Nne: MAADILI NA MIIKO YA UONGOZI NA UTUMISHI WA UMMA

## MAADILI YA UONGOZI NA UTUMISHI WA UMMA

### 28. Dhamana Ya Uongozi Wa Umma
1. Madaraka anayopewa kiongozi wa umma:
  1. ni dhamana na atatumia madaraka hayo na kutekeleza wajibu wake kwa:
    1. kuzingatia masharti ya Katiba hii;
    2. kuheshimu wananchi;
    3. kukuza hadhi ya Taifa na kulinda heshima ya ofisi anayoitumikia; na
    4. kukuza heshima ya ofisi kwa wananchi;
  2. yanatoa wajibu kwa kiongozi kuwatumikia wananchi.
2. Mtu mwenye dhamana ya uongozi wa umma atazingatia mambo yafuatayo:
  1. anapokuwa anafanya uamuzi wa uteuzi atahakikisha kwamba anafanya uteuzi bila ubaguzi ila kwa kuzingatia uwezo, sifa na mwenendo unaofaa;
  2. anakapokuwa anafanya uamuzi wowote katika jambo lolote la umma atahakikisha uamuzi wake hautokani na udugu, ukabila, udini, rushwa au ubaguzi wa aina yoyote;
  3. utoaji wa huduma pasipo upendeleo na kwa kufuata maslahi ya umma kwa kuonesha:
    1. uwazi, ukweli na uaminifu katika utekelezaji wa kazi za umma; na
    2. wajibu wa kutangaza maslahi binafsi ili kuepuka mgongano wa maslahi;
  4. uwajibikaji kwa umma katika kufanya uamuzi na katika utendaji; na
  5. uadilifu, nidhamu na kujituma kati ka kutoa huduma kwa umma.

### 29. Kanuni Za Uongozi Wa Umma
1. Kiongozi wa umma, akiwa katika kazi za ofisi au kazi binafsi au wakati atahakikisha kwamba na watu wengine, amejumu ika mwenendo wake:
  1. hauruhusu kutokea mgongano wa maslahi kati ya maslahi binafsi na maslahi ya utumishi wa umma;
  2. haushushi hadhi ya ofisi anayofanyia kazi; au
  3. hauruhusu matumizi ya ofisi ya umma kwa maslahi binafsi.
2. Kwa madhumuni ya Katiba hii, Bunge litatunga sheria itakayoweka, pamoja na mambo mengine:
  1. tafsiri ya neno zawadi, aina, thamani, kiwango na uhifadhi wa zawadi ambayo kiongozi anapokea wakati akitekeleza majukumu yake;
  2. masharti ya kufungua akaunti za nje kwa kiongozi wa umma;
  3. masharti ya kumtaka kiongozi wa umma kutoa tamko la mali na thamani yake, madeni yake pamoja na ya mwenza wake wa ndoa na mtoto wake aliye chini ya umri wa miaka kumi na nane;
  4. masharti ya kuzuia kiongozi wa umma kutoshiriki kufanya uamuzi wa jambo au shughuli yoyote ambayo ana maslahi nayo yeye binafsi, mwenza wake wa ndoa, mtoto wake, jamaa au rafiki yake au mtu yeyote wa karibu;
  5. masharti ya matumizi ya mali ya umma;
  6. utaratibu wa utwaaji wa mali za kiongozi wa umma zinazopatikana kwa kukiuka sheria;
  7. utaratibu wa kumwajibisha kiongozi wa umma aliyekiuka maadili na miiko ya uongozi wa umma; na
  8. mambo yasiyotakiwa kwa watumishi wa umma.
3. Wadhifa wa “kiongozi wa umma” kama ulivyotumika katika Sehemu hii utajumuisha kiongozi wa kuc haguliwa au kuteuliwa kama itakavyoainishwa kwenye sheria za nchi.
4. Mamlaka ya Nchi itaweka utaratibu utakaowezesha kuanzishwa kwa mitaala inayohusu Katiba, maadili na uraia shuleni na vyuoni.

## MIIKO YA UONGOZI WA UMMA

### 30. Utii Wa Miiko Ya Uongozi Wa Umma
1. Bila kuathiri masharti ya Katiba hii, kiongozi wa umma ataheshimu na kutii maadili ya uongozi wa umma na miiko ya uongozi.
2. Bunge litatunga sheria itakayoainisha:
  1. miiko inayopaswa kuzingatiwa na viongozi wa umma;
  2. utaratibu wa kumuondoa kazini kiongozi wa umma kutokana na kuvunja miiko na kukiuka maadili ya uongozi wa umma;
  3. vitendo ambavyo kiongozi wa umma hapaswi kuvitenda; na
  4. ngazi au orodha ya viongozi wa umma wanaofungwa na Sehemu hii.

### 31. Marufuku Kwa Baadhi Ya Vitendo
1. Mtumishi wa umma aliye katika ajira ya kudumu hataruhusiwa kuingia katika ajira nyingine yoyote ya kudumu yenye malipo ya mshahara.
2. Mtumishi wa umma haruhusiwi kugombea au kuteuliwa kushika nafasi ya madaraka katika chama cha siasa au nafasi ya madaraka ya kisiasa ya aina yoyote chini ya Katiba hii.
3. Endapo mtumishi wa umma anayefungwa na masharti ya Ibara ya 30(2)(d) ataamua kugombea au atateuliwa kushika:
  1. nafasi ya madaraka ya kisiasa ya aina yoyote chini ya Katiba hii; au
  2. uongozi wa ngazi yoyote katika chama cha siasa, mtumishi huyo atachukuliwa kuwa utumishi wake umekoma tangu siku ya kuteuliwa kuwa mgombea au kuteuliwa kushika nafasi ya madaraka ya kisiasa au uongozi katika chama cha siasa.
