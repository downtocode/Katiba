---
title: "14"
style: "chapter page-1"
---

# Sura Ya Kumi Na Nne: UCHAGUZI KATIKA VYOMBO VYA UWAKILISHI NA VYAMA VYA SIASA


## Uwakilishi Wa Wananchi

### 215. Ushiriki Katika Uchaguzi Na Kura Ya Maoni

1. Kila raia wa Jamhuri ya Muungano mwenye umri wa miaka Ushiriki katika uchaguzi na kura ya maoni Mgombea huru
1., mamlaka ya kumi na nane au zaidi na mwenye akili timamu ana haki ya kupiga kura na haki ya kuandikishwa na kushiriki kupiga kura katika uchaguzi au kura ya maoni. ibara ndogo ya
1. Kwa madhumuni ya kusimamia uchaguzi itazingatia misingi kwamba:
	1. wananchi wanatumia haki ya kisiasa kwa mujibu wa Katiba hii;
	1. watu wenye ulemavu wanapewa fursa za uwakilishi;
	1. kunakuwa na haki ya kila raia kupiga kura kufuata na na utashi wa uwakilishi na kura sawa; na
	1. uchaguzi unakuwa huru na wa haki ambao-
  	1. ni wa kura ya siri;
    1. hauna matumizi ya nguvu, vitisho, vishawishi wala rushwa;
    1. hauna matamshi au vitendo vinavyoashiria ukabila, ukanda, udini, dharau na kashfa kwa jinsi au unyanyapaa kwa watu wenye ulemavu au makundi madogo katika jamii;
    1. unaendeshwa na kusimamiwa na chombo huru; na
	1. unaendeshwa bila upendeleo au kuegemea upande wowote, ulio makini na unaoonyesha uwajibikaji wa watendaji.
1. Katika kutekeleza masharti ya ibara ndogo ya (1) na (2), mamlaka ya nchi itaweka utaratibu utakaowezesha:
	1. mamlaka zinazosimamia uchaguzi kutangaza majimbo kwa madhumuni ya uchaguzi wa Wabunge;
	1. uteuzi wa wagombea;
	1. uandikishaji wa wapiga kura;
	1. kuendesha na kusimamia uchaguzi na kura ya maoni; na
	1. utaratibu wa kufanya uchaguzi kuwa mwepesi, wazi na unaozingatia mahitaji ya watu wenye mahita ji maalum.
1. Kwa madhumuni ya iba ra ndogo ya (2) na kwa kuzingatia masharti kuhusu kupinga matokeo ya uchaguzi wa Rais, mgombea urais ana haki ya kufungua shauri mahakamani kupinga matokeo ya uchaguzi, anayoamini yamekiuka masharti ya Katiba hii au sheria.
1. Bunge litatunga sheria itakayoweka masharti kuhusu utekelezaji wa masharti ya Ibara hii.

### 216. Mgombea Huru

1. Bila kuathiri masharti ya Ibara ya 88 na Ibara ya 140, mtu atakuwa na haki ya kuwa mgombea huru katika uchaguzi unaosimamiwa na Tume Huru ya Uchaguzi.
1. Bunge litatunga sheria itakayoweka masharti kwa mgombea huru kuhusu-
	1. idadi ya wapiga kura wanaohitajika kumdhamini kwa ngazi ya nafasi anayogombea;
	1. kipindi ambacho amekoma kuwa mwanachama wa chama chochote cha siasa kabla ya siku ya uchaguzi;
	1. kutojiunga na chama cha siasa katika kipindi ambacho atakuwa kiongozi baada ya kuchaguliwa;
	1. utaratibu wa kuainisha vyanzo vya ndani na nje vya mapato ya kugharamia kampeni za uchaguzi;
	1. utaratibu wa kuainisha vigezo na sifa zitakazotumiwa kuwapata viongozi wa ngazi za juu kitaifa;
	1. kuweka wazi ilani ya uchaguzi inayoonesha mipango ya uendeshaji wa nchi;
	1. kuweka masharti yanayozuia sera zenye mrengo wa kuligawa Taifa; na
	1. masharti mengine kwa kadri itakavyoonekana inafaa.

## Tume Huru Ya Uchaguzi

### 217. Kuundwa Kwa Tume Huru Ya Uchaguzi

1. Kutakuwa na Tume Huru ya U chaguzi ya Jamhuri ya Muungano itakayoitwa “Tume Huru ya Uchaguzi”.
1. Tume Huru ya Uchaguzi itakuwa na Mwenyekiti, Makamu Mwenyekiti na wajumbe wengine saba watakaoteuliwa na Rais baada ya kupendekezwa na Kamati ya Uteuzi.
1. Mwenyekiti, Makamu Mwenyekiti na wajumbe wa Tume Huru ya Uchaguzi watashika madaraka mara baada ya kuapishwa na Rais.
1. Uteuzi wa Mwenyekiti na Makamu Mwenyekiti wa Tume Huru ya Uchaguzi utafanywa kwa misingi kwamba, endapo Mwenyekiti atateuliwa kutoka upande mmoja wa Jamhuri ya Muungano, basi Makamu Mwenyekiti atateuliwa kutoka upande wa pili wa Jamhuri ya Muungano.
1. Mwenyekiti na Makamu Mwenyekiti wa Tume Huru ya Uchaguzi watakuwa na sifa zifuatazo:
	1. awe ni raia wa kuzaliwa, na angalau mmoja kati ya wazazi wake ni raia wa kuzaliwa wa Jamhuri ya Muungano;
	1. awe ni mtu aliyewahi kushika nafasi ya madaraka ya Jaji wa Mahakama ya Juu, Mahakama ya Rufani au Mahakama Kuu na ameshika nafasi ya madaraka hayo kwa kipindi kisichopungua miaka mitano;
	1. awe ni mwaminifu, mwadilifu na mwenye mwenendo usiotiliwa shaka na jamii;
	1. awe ni mtu ambaye hajawahi kushika nafasi ya madaraka ya juu katika chama cha siasa; na
	1. awe ni mtu ambaye hajawahi kutiwa hatiani kwa kosa lolote la jinai.
1. Mjumbe wa Tume Huru ya Uchaguzi atakuwa na sifa zifuatazo:
	1. awe ni raia wa kuzaliwa na angalau mmoja kati ya wazazi wake ni raia wa kuzaliwa wa Jamhuri ya Muungano;
	1. awe ni mtu mwaminifu, mwadilifu, na mwenye mwenendo usiotiliwa shaka na jamii;
	1. awe ni mtu ambaye hajawahi kushika nafasi ya madaraka ya juu katika chama cha siasa;
	1. awe na shahada ya chuo cha elimu ya juu kinachotambuliwa kwa mujibu wa sheria; na
	1. awe ni mtu ambaye hajawahi kutiwa hatiani kwa kosa lolote la jinai.
1. Kwa madhumuni ya Ibara hii, watu wafuatao hawatakuwa na sifa ya kuwa Wajumbe wa Tume Huru ya Uchaguzi:
	1. Mbunge wa Bunge la Jamhuri ya Muungano, Mjumbe wa Baraza la Wawakilishi au Diwani; au
	1. mtu ambaye ni mtumishi wa umma.
1. Uteuzi wa Wajumbe wa Tume Huru ya Uchaguzi utazingatia uwakilishi wa kila upande wa Jamhuri ya Muungano.

### 218. Kamati Ya Uteuzi

1. Kutakuwa na Kamati ya Uteuzi wa Mwenyekiti, Makamu Mwenyekiti na Wajumbe wa Tume Huru ya Uchaguzi itakayokuwa na Wajumbe wafuatao:
	1. Jaji Mkuu wa Jamhuri ya Muungano ambaye atakuwa ni Mwenyekiti;
	1. Jaji Mkuu wa Zanzibar ambaye atakuwa Makamu Mwenyekiti;
	1. Spika wa Bunge la Jamhuri ya Muungano;
	1. Spika wa Baraza la Wawakilishi la Zanzibar;
	1. Jaji Kiongozi; na
	1. Mwenyekiti wa Tume ya Maadili ya Viongozi wa Umma.
1. Mkurugenzi wa Tume Huru ya Uchaguzi atakuwa Katibu wa Kamati ya Uteuzi.
1. Kamati ya Uteuzi itakuwa na jukumu la kupokea na kuchambua majina ya watu walioomba kuwa Wajumbe wa Tume Huru ya Uchaguzi kwa mujibu wa utaratibu utakaoainishwa na sheria.
1. Kwa kuzingatia masharti ya ibara ndogo ya (3), Kamati ya Uteuzi mara baada ya kuchambua majina ya watu walioomba kuwa Wajumbe wa Tume Huru ya Uchaguzi, itapendekeza kwa Rais majina ya watu wanaofaa kuteuliwa kuwa wajumbe wa Tume Huru ya Uchaguzi.
1. Rais atateua Mwenyekiti, Makamu Mwenyekiti na Wajumbe wa Tume Huru ya Uchaguzi kutoka miongoni mwa majina yaliyowasilishwa na Kamati ya Uteuzi.
1. Bunge litatunga sheria ambayo pamoja na mambo mengine itaweka masharti kuhusu kiapo cha Mwenyekiti, Makamu Mwenyekiti na Wajumbe wengine wa Tume Huru ya Uchaguzi.

### 219. Muda Wa Mjumbe Wa Tume Kushika Madaraka

1. Mjumbe wa Tume Huru ya Uchaguzi atashika nafasi ya madaraka kwa kipindi cha miaka mitano na anaweza kuteuliwa tena kwa kipindi kingine kimoja cha miaka mitano.
1. Mtu atakoma kuwa mjumbe wa Tume Huru ya Uchaguzi endapo litatokea tukio lolote kati ya matukio yafuatayo:
	1. kujiuzulu;
	1. kutokuwa na uwezo wa kutekeleza majukumu yake kwa sababu ya maradhi;
	1. kukiuka Kanuni za Maadili ya Uongozi wa Umma;
	1. kutiwa hatiani kwa kosa ambalo adhabu yake ni kifungo gerezani kwa muda unaozidi siku saba;
	1. kupoteza sifa ya kuteuliwa kuwa mjumbe; au
	1. kufariki dunia.
1. Kwa madhumuni ya utekelezaji bora wa majukumu ya Tume, kutakuwa na kanuni za maadili kama zitakavyoainishwa na sheria.
1. Endapo suala la kumuondoa Mjumbe wa Tume Huru ya Uchaguzi kwa kukiuka kanuni za maadili litajitokeza, Rais atateua Kamati itakayoundwa na:
	1. Jaji wa Mahakama ya Rufani ambaye atakuwa Mwenyekiti;
	1. Kamishna wa Tume ya Haki za Binadamu na Utawala Bora;
	1. Mjumbe wa Tume ya Maadili ya Uongozi na Uwajibikaji; na
	1. Mawakili, mmoja kutoka Tanzania Bara na mmoja kutoka Zanzibar watakaopendekezwa na Chama cha Wanasheria Tanganyika na Chama cha Wanasheria Zanzibar, na Kamati hiyo itafanya uchunguzi wa suala hilo na kisha kutoa mapendekezo kwa Rais.
1. Endapo, baada ya uchunguzi, Kamati itapendekeza kuwa mjumbe huyo aondolewe madarakani, Rais atamuondoa mjumbe huyo madarakani na endapo Kamati itapendekeza kuwa mjumbe huyo asiondolewe, suala la kumuondoa mjumbe huyo litakoma.
1. Kamati itaweka utaratibu wa kufanya uchunguzi.

### 220. Wajibu Wa Tume Huru Ya Uchaguzi

1. Tume Huru ya Uchaguzi itakuwa na wajibu wa:
	1. kusimamia na kuendesha shughuli zote za uchaguzi wa Rais na Wabunge katika Jamhuri ya Muungano;
	1. kusimamia na kuendesha kura ya maoni;
	1. kusimamia na kuratibu uandikishaji wa wapiga kura katika Jamhuri ya Muungano;
	1. kugawa na kutangaza majimbo ya uchaguzi wa Wabunge wa Bunge la Jamhuri ya Muungano; na
	1. kutangaza matokeo ya uchaguzi wa Rais na Wabunge, au matokeo ya kura ya maoni.
1. Tume Huru ya Uchaguzi itakuwa na wajibu wa kutoa elimu ya mpiga kura wakati wa uchaguzi au kura ya maoni na kuratibu utoaji wa elimu ya uraia kuhusu uchaguzi, au kura ya maoni na kusimamia asasi za kiraia, taasisi, jumuiya au makundi ya watu yatakayotoa elimu hiyo.
1. Tume Huru ya Uchaguzi pia ina wajibu wa kuhakikisha kuwepo kwa:
	1. uhuru wa wananchi katika kutumia haki ya uchaguzi na kuchaguliwa kupitia vyama vya siasa au mgombea huru;
	1. uzingatiaji wa misingi ya upigaji kura wa mtu mmoja kura moja; na
	1. uchaguzi huru na wa haki.
1. Tume Huru ya Uchaguzi inaweza kutekeleza shughuli zake bila kujali kwamba kuna nafasi ya madaraka ya mjumbe iliyo wazi miongoni mwa wajumbe au kwamba Mjumbe yeyote hayupo, lakini kila uamuzi wa Tume Huru ya Uchaguzi ni lazima uungwe mkono na wajumbe walio wengi kati ya idadi ya Wajumbe wote wa Tume Huru ya Uchaguzi.
1. Katika kutekeleza madaraka yake kwa mujibu wa masharti ya Katiba hii, Tume Huru ya Uchaguzi haitalazimika kufuata amri, maagizo au maoni ya mtu yeyote, mamlaka yoyote ya Serikali, chama cha siasa, taasisi au asasi yoyote.
1. Katika kugawa majimbo ya uchaguzi kwa mujibu wa Ibara hii, Tume Huru ya Uchaguzi itazingatia:
	1. idadi ya watu katika eneo husika;
	1. upatikanaji wa njia za mawasiliano katika eneo linalokusudiwa;
	1. mipaka ya kiutawala; na
	1. maeneo ya kijiografia katika eneo husika.
1. Masharti mengine kuhusu mgawanyo wa Jamhuri ya Muungano katika majimbo wa uchaguzi yatakuwa kama yatakavyofafanuliwa katika sheria itakayotungwa na Bunge.
1. Katika utekelezaji wa madaraka yake kwa mujibu wa Katiba hii, Tume Huru ya Uchaguzi itashauriana mara kwa mara na Tume ya Uchaguzi ya Zanzibar.
1. Itakuwa ni marufuku kwa watu wanaohusika na uchaguzi kujiunga na chama chochote cha siasa, isipokuwa tu kwamba kila mmoja wao atakuwa na haki ya kupiga kura katika uchaguzi au kura ya maoni.
1. Kwa madhumuni ya ibara ndogo ya (7), watu wanaohusika na uchaguzi au kura ya maoni ni:
	1. Mwenyekiti wa Tume;
	1. Makamu Mwenyekiti wa Tume;
	1. Wajumbe wote wa Tume;
	1. Mkurugenzi wa Uchaguzi pamoja na watumishi wote wa Tume; na
	1. wasimamizi wote wa uchaguzi.

### 221. Malalamiko Kuhusu Uchaguzi

1. Tume Huru ya Uchaguzi itasimamia na kutatua mapema iwezekanavyo malalamiko yanayohusu kuteuliwa kwa mgombea katika uchaguzi.
1. Kesi za malalamiko kuhusu uchaguzi wa Wabunge zitafunguliwa Mahakama Kuu mapema iwezekanavyo baada ya Tume Huru ya Uchaguzi kutangaza matokeo na kwa vyovyote vile si zaidi ya muda ulioainishwa katika sheria za nchi.

### 222. Uteuzi Wa Mkurugenzi Wa Uchaguzi

1. Kutakuwa na Mkurugenzi wa Uchaguzi atakayeteuliwa na Rais.
1. Mkurugenzi wa Uchaguzi atakuwa na sifa zifuatazo:
	1. awe ni raia wa kuzaliwa na angalau mmoja kati ya wazazi wake ni raia wa kuzaliwa wa Jamhuri ya Muungano;
	1. awe ni mtu mwaminifu, mwadilifu, na mwenye mwenendo usiotiliwa shaka na jamii;
	1. awe ni mtu ambaye hajawahi kushika nafasi ya madaraka ya juu katika chama cha siasa;
	1. awe na shahada ya chuo cha elimu ya juu kinachotambuliwa kwa mujibu wa sheria; na
	1. awe ni mtu ambaye hajawahi kutiwa hatiani kwa kosa lolote la jinai.

### 223. Majukumu Ya Mkurugenzi Wa Uchaguzi

1. Mkurugenzi wa Uchaguzi atakuwa ndiye msimamizi na mtekelezaji mkuu wa majukumu ya kila siku ya Tume Huru ya Uchaguzi kuhusiana na masuala ya uchaguzi, uandikishaji wa wapiga kura na uendeshaji wa kura ya maoni.
1. Mkurugenzi wa Uchaguzi atatekeleza majukumu yake kwa kufuata utaratibu utakaoainishwa na sheria kuhusu masuala ya uchaguzi na kura ya maoni.
1. Mkurugenzi wa Uchaguzi atatekeleza majukumu yake kwa kusaidiwa na watendaji ambao ni watumishi wa umma kwa kadri itakavyohitajika.
1. Katika kutekeleza majukumu yake, Mkurugenzi wa Uchaguzi atawajibika kwa Tume Huru ya Uchaguzi.

## Usajili Na Usimamizi Wa Vyama Vya Siasa

### 224. Usajili Wa Vyama Vya Siasa

1. Chama cha siasa kinaweza kufanya shughuli za siasa endapo kitasajiliwa kwa mujibu wa sheria.
1. Haitakuwa halali kwa chama chochote cha siasa kusajiliwa ambacho kutokana na katiba au sera yake:
	1. kinakusudia kukuza au kupigania maslahi ya:
  	1. imani au kundi lolote la dini;
    1. kundi lolote la kikabila, mahali watu watokeapo, rangi au jinsi;
    1. eneo fulani tu katika sehemu yoyote ya Jamhuri ya Muungano;
	1. kinapigania kuvunjwa kwa Jamhuri ya Muungano;
	1. kinakubali au kupigania matumizi ya nguvu au mapambano kama njia za kufikia malengo yake ya kisiasa;
	1. kinapigania au kinakusudia kuendesha shughuli zake za kisiasa katika sehemu moja tu ya Jamhuri ya Muungano; au
	1. hakiruhusu uongozi wake kuchaguliwa kwa kuzingatia jinsi, watu wenye ulemavu na uwakilishi wa pande zote mbili za Muungano kwa njia za kidemokrasia.
1. Bila kuathiri sheria zinazohusika ni marufuku kwa mtu yeyote kulazimishwa kujiunga na chama chochote au kwa chama cha siasa kukataliwa kusajiliwa kwa sababu tu ya itikadi au falsafa.
1. Bunge linaweza kutunga sheria kuhusu mipaka na vigezo vilivyowekwa na masharti ya ibara ndogo ya (2) kuhusu uhuru na haki ya watu kushirikiana na kujumuika.
1. Mambo yote yanayohusu uandikishaji na uendeshaji wa vyama vya siasa nchini yatasimamiwa kwa mujibu wa masharti ya Katiba hii.

### 225. Uteuzi Wa Msajili Wa Vyama Vya Siasa

1. Kutakuwa na Msajili wa Vyama vya Siasa atakayeteuliwa na Rais.
1. Msajili wa Vyama vya Siasa atakuwa na sifa zifuatazo:
	1. awe ni raia wa kuzaliwa wa Jamhuri ya Muungano;
	1. awe ni mwaminifu, mwadilifu na mwenye mwenendo usiotiliwa shaka na jamii;
	1. awe ni mtu ambaye hajawahi kushika nafasi ya madaraka ya juu katika chama cha siasa; na
	1. awe na shahada ya chuo cha elimu ya juu kinachotambuliwa kwa mujibu wa sheria.

### 226. Naibu Msajili Wa Vyama Vya Siasa

1. Kutakuwa na Naibu Msajili wa Vyama vya Siasa atakayeteuliwa na Rais.
1. Mtu atateuliwa kuwa Naibu Msajili wa Vyama vya Siasa endapo ana sifa zilizotajwa katika Ibara ya 225(2).
1. Naibu Msajili wa Vyama vya Siasa atakuwa ndiye msaidizi mkuu wa Msajili wa Vyama vya Siasa katika kutekeleza majukumu yake.

### 227. Wajibu Wa Msajili Na Naibu Msajili Wa Vyama Vya Siasa

1. Msajili na Naibu Msajili wa Vyama vya Siasa watakuwa na wajibu wa:
	1. kusimamia na kuratibu uandikishaji na shughuli za vyama vya siasa kwa mujibu wa masharti ya Katiba na sheria;
	1. kutayarisha na kuchapisha taarifa za kila mwaka kuhusu ripoti za ukaguzi wa fedha kwa kila chama cha siasa; na
	1. kusimamia fedha za vyama vya siasa.
1. Msajili na Naibu Msajili wa Vyama vya Siasa watatekeleza majukumu yao kwa mujibu wa Katiba hii na kwa kufuata utaratibu utakaoainishwa na sheria itakayotungwa na Bunge.
